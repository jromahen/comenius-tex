Cap. 2.
De rerum actionibus et passionibus.

Creatoris in honorem faciunt omnes creaturæ suum officium:

Coelistium actiones.

Angeli celebrant eum.
Sol lucet.
Luna splendet.
Stellæ micant.
Mane incipit dies.
Vesperi nox.

Elementorum.

Elementa alunt nos.
Ignis ardet.
Flamma flagrat.
Scintilla gliscit.
Tonitru tonat.
Ventus flat.
Pluvia pluit.
Nix ningit.
Aqua in plano fluvit.
Ex vase manat.
E fonte salit.
E puteo hauritur.

Plantarum.

Herba crescit.
Folium viret.
Flos floret.
Fructus maturescit.
Quem ut carpas,
Flecte ramum;
Sive sint pira, sive pruna, sive cerasa, et cetera.
Nux continet nucleum.
Rosa olet bene.
Urtica urit.

Animalium.

Lapis jacet.
Arbor stat.
Animal se movet.
Avis volat.
Piscis natat.
Quadrupes graditur.
Serpens serpit.
Vermis repit.
Cervus currit.
Equus hinnit.
Bos mugit.
Agnus balat.
Porcus (sus) grunnit.
Ursus murmurat.
Lupus ululat.
Canis latrat.
Aries arietat.
Bellua laniat.
Lepus fugit.
Vulpes mutat pilos.
Catus (felis) capit mures.
Gallina ponit ova.
Anser vescitur avena.
Vermes rodunt pinguia.
Pediculi mordent cutum.
Ut et pulices atque culices.
Formica est laboriosa.
Aranea artificiosa.
Apes pungunt apuleo.
Quicquid vivit viget.

Hominis.

Nos agimus varia.
Corpore et animo.
Caput repletur cerebro.
Tegitur capillis.
(Excepto vultu).
Nullum membrum frustra datum est.
Nam oculis cernimus.
Per nasum excernimus.
Frons habet rugas.
Aures audiunt.
Nares olfaciunt.
Lingua gustat quomodo res sapiunt.
Dentibus mandimus.
Stomachus concoquit.
Intestina egerunt.
Hepar conficit sanguinem, et dimittit per venas.
Cor palpitat.
Pulmo respirat.
Labia sunt circa os.
Barba ornat mentum.
Foeminæ sunt imberbes.
Humeris bajulamus.
Brachiis amplectimur.
Manibus laboramus.
Sinistra tenet, dextra peregit.
Palma palpamus.
Pugno percurimus.
Vola prehendimus.
Digitis constringimus.
Unguibus, scabimus et scalpimus.
Sub pectore venter est.
Infra axillas latera.
Sub his costæ.
Tergum habet superne scapulas, inferne lambas.
Natibus sedemus.
Pedibus ambulamus.

Mentis.

Mens cogitat semper aliquid.
Etiam in somnio somniat.
Intellectus intelligit.
Ratio ratiocinatur.
Memoria meminit.
Et si quid oblita est, recordatur.
Voluntas vult bonum.
Declinat malum.
Sed sæpe fallitur.
Gaudet et tristatur.
Securus curat nihil.
Tutus timet nihil.
Vegetus laborat.
Fessus quiescit.
Vigilia enim fatigat.
Sopor recreat.
Cum septem horas dormivisti.
Et evigilas, excita alios.

Morbidorum.

Jejunus appetit escas.
Satur fastidit.
Delicatus deligit.
Sanus si bene, valet.
Ægrotus ægrotat.
Cui dolet is queritur.
Morbi sine dolore sunt periculosi,
Et plerunque lethales.
Febris redit per vices.
Apoplexia enecat cito.
Scabies facit pruritum.
Ulcus scatet tabo.
Recens vulnus sanatur.
Quicquid putret, sordet.
Robustus potest multum ferre.
Tener parum sufferre.
Cæcus non videt.
Surdus non audit.
Mutus non loquitur.
Tactu caret nemo, nisi paraliticus.
Claudus claudicat.
Mutilo deest aliquid.

Opificum.

Agricola arat.
In vere seminat.
In æstate metit.
In autumno vindemiat.
Hyeme triturat in horreo.
Hortulanus plantat hortum.
Molitor molit in mola frumentum.
Pistor pinsit in furno panem e farina.
Pastor pascit gregem.
Secat foenum in prato.
Format e lacte caseos.
Lanio mactat pecudes.
Venator venatur feras.
Auceps capit volucres.
Piscator piscatur.
Coquus parat cibos,
Elixat in olla.
Assat in verubus.
Frigit in butyro.
Torret in craticula.
Fercula condimus aromatibus.
Potum condimus in cella.
Et uvis fit vinum.
Cervisa promitur e dolio,
Auriga jungit equos.
Exungit rotas.
Et proficiscitur subito, in coeno autem hæret.
Quum vehit onera curru aut traha.
Nauta navigat navi.
Nauclerus gubernat.
Remiges remigant.
Per fluvios vadamus.
Aut utimur scaphis. 
Aut struimus pontes et ponticulos.
Viator it per semitam.
Et cavet ne erret.
Aut cadat in foveam.
Cedit retro, ubi nequit pergere.
Mercator tractat merces.
Metuit damnum, quærit lucrum.
Moneta gestatur in crumena.
Quoniam pecunia quæ debemus solvimus.
Emimus et vendimus caro aut vili.
Nummi sunt diversi: quisque suo valore.
Netrix net e lino.
Textor texit linteum, telam.
Pannifex e lana pannos.
Sartor mensurat vestes.
Sutor suit calceos ex corio.
Pellio e pellibus pellicea.
Restio torquet restim.
Figulus fingit fidelias.
Scriniarius sua scrinia glutinat.
Faber cudit.
Lignarius asciat securi, et ædificat ædificum.
Ponit fundamentum, erigit parietes.
Operit tecto.
Debile non est firmum.
Fulcitur fulcris.
Ut ne ruat.

Verba Impersonalia.

Si tibi libet, licet.
Si te piget laboris, pudeat te.
Decet te poenitere peccati.
Adolescentem decet silentium.
Si te sessionis tædet, oportet spatiari.









