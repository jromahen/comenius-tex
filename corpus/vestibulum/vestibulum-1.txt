Januæ Latinitatis Vestibulum

Venite, pueri, 
Discite latinam linguam
Pulchram et elegantem.
Comprehendite
Pro vestro captu.
Et varias res.
Sapientiæ semina.
Deos vos juvabit.
Præceptores amabunt.
Alii laudabunt.
Ipsi gaudebitis.
Si principium dificile.
Medium erit facile.
Finis jucundus.

Cap. I.
De accidentibus rerum.

Deus est æternus.
Mundus temporarius.
Angelus immortalis.
Homo mortalis.
Corpus visibile.
Spiritus invisibilis.
Anima itidem.
Coelum est supremum.
Aer medius.
Terra infima.
Nebula est remota.
Nebes propinqua.
Locus est magnus aut parvus.
Tempus longum aut breve.
Area lata vel angusta.
Domus ampla vel arcta.
Montes sunt alti.
Valles profundæ.
Colles elevati.
Casa est humilis.
Turris excelsa.
Abies procera.
Fluvius brevis aut profundus.
Filum est tenue (subtile).
Funis crassus.
Arundo est cava.
Lignum solidum.
Framen est vacuum (inane).
Caminus plenus fumi.
Linea est recta vel curva.
Superficies aspera vel lævis.
Pondus est grave aut leve.
Numerus par vel impar.
Globus est rotundus.
Columna teres.
Mensa quadrata.
X habet formam crucis.
Pavo est formosus.
Simia deformis.

Colores.

Creta est alba.
Tabula nigra.
Cinnabaris rubra.
Sulphur luteum.
Gramen viride.
Firmamentum cæruleum.
Vitrum est pellucidum.
Asser opacus.
Aqua turbida vel clara.

Sapores.

Mel est dulce.
Sicut et saccharum.
Fel amarum.
Acetum acidum.
Sal salsum.
Piper acre.
Immaturum pommum acerbum,
vel austerum.

Odores.

Odor est suvavis.
Foetor teter.

Aliæ Qualitates.

Lutum est humidum.
Pulvis siccus.
Ossa dura.
Caro mollis.
Glacies lubrica.
Pruna est calida et candeus.
Carbo frigidus et ater.
Nos incedimus vestiti.
Indi nudi.
Unicornis est ferum animal.
Vacca mansuetum (cicur).
Leo sævum.
Ovis mite.
Conviva est hilaris.
Locus amoenus.
Amicitia jucunda.
Nuncium lætum.
Omnia illa grata et accepta.
Locus est commodus vel incommodus.
Tempus opportunum vel inopportunum.
Instrumentum aptum vel ineptum.
Persona idonea vel inidonea.
Res est necessaria vel supervacanea.
Rei usus utilis aut noxius.
Res rei similis aut dissimilis.
Sylva est densa vel rara.
Ager foecundus aut sterilis.
Motus est celer aut tardus.
Cursor alacer aut piger.
Operarius gnavus aut ignavus.
Securis est acuta vel stupida (hebes).
Cibus crudus vel coctus.
Sermo jocosus vel serius.
Historia certa aut dubia.
Testimonium verum aut falsum.

Comparativa.

Primus est doctus.
Secundus doctior.
Tertius doctissimus.

Anomala comparatio.

Taurus est magnus.
Camelus major.
Elephas maximus.
Passer est parvus.
Parus minor.
Trochilus minimus.
Cervisia est bona.
Mulsum melius.
Vinum optimum.
Lacerta est mala.
Vipera pejor.
Aspis pessima.

Denominativa.

Ducatus est aureus.
Talerus argenteus.
Ahenum cupreum.
Cantharus stanneus.
Malleus ferreus.
Scammum ligneum.
Murus lapideus.
