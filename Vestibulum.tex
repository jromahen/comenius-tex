\documentclass{book}

\begin{document}
J. A. Comenii
Januæ 
Linguæ Latinæ
Vestibulum

Januæ Latinitatis 
Vestibulum

Introitus
Venite pueri,
Discite latinam linguam.
Pulchram et elegantem.
Comprehenditę
Pro vestro captu,
Varias res.
Sapientiæ semina,
Deus vos juvabit,
Præceptores amabunt,
Alii laudabunt,
Ipsi gaudebitis.
Si principium difficile,
Medium erit facile,
Finis jucundus.

Caput I.

De accidentibus rerum.

Deus æternus,
Mundus temporarius,
Angelus immortalis,
Homo mortalis,
Corpus visibile,
Spiritus invisibilis,
Anima itidem.
Cælum est supremum,
Aër medius,
Terra infima,
Nubes est remota,
Nebula propinqua,
Locus est magnus aut parvus,
Tempus longum aut breve,
Area lata vel angusta,
Domus ampla vel arcta,
Montes sunt alti,
Valles profundæ,
Colles elevati,
Casa est humilis,
Turris excelsa,
Albies pocera,
Fluvius brevis aut profundus,
Filum est tenue et subtile,
Funis crassus,
Arundo est cava,
Lignum est solidum,
Foramen est vacuum aut inane,
Caminus plenus fumi,
Linea est recta vel curva,
Superficies aspera vel lævis,
Pondus grove aut leve,
Globus est rotundus,
Columna teres,
Mensa quadrata,
X habet formam crucis,
Pavo est formosus,
Simia deformis.

Colores.

Creta est alba,
Tabula nigra,
Cinnabaris rubra,
Sulphur luteum,
Gramen viride,
Firmamentum cæruleum,
Vitrum est pellucidum,
Asser opacus,
Aqua turbida vel clara.

Sapores.

Mel est dulce,
Sicut & Saccharum,
Fel amarum,
Acetum acidum,
Sal salsum,
Piper acre,
Immaturum pommum acerbum vel austerum.

Odores.

Odor est suvavis,
Foetor teter.

Aliæ qualitates.

Lutum est humidum,,
Pulvis siccus,
Ossa dura,
Caro mollis,
Glacies lubrica,
Pruna est calida & candeus,
Carbo frigidus & ater.
Nos incedimus vestiti,
Indi nudi,
Unicornis est ferum animal,
Vacca mansuetum & cicur,
Leo sævum,
Ovis mite,
Conviva est hilaris,
Locus amoenus,
Amicitia jucunda,
Nuncium lætum,
Omnia illa grata & accepta,
Locus est commodus vel incommodus.
Tempus opportunum vel inopportunum,
Instrumentum aptum vel ineptum,
Persona idonea, vel inidonea,
Res est necessaria vel supervacanea,
Rei usu est utilis aut noxius,
Res rei similis aut dissimilis,
Sylva est densa vel rara,
Ager foecundus aut sterilis,
Motus est celer aut tardus,
Cursor alacer aut piger,
Operarius gnavus aut ignavus,
Securis est acuta vel stupida aut hebes,
Cibus crudus vel coctus,
Sermo jocosus vel serius,
Historia certa aut dubia,
Testimonium verum aut falsum.

Comparativa.

Primus est doctus.
Secundus doctior,
Tertius doctissimus.

Anomala comparatio.

Taurus est magnus,
Camelus major,
Elephas maximus,
Passer est parvus,
Parus minor,
Trochilus minimus,
Cerevisia est bona,
Mulsum melius,
Vinum optimum,
Lacerta est mala,
Vipera pejor,
Aspus pessimus.

Denominativa.

Ducatus est aureus,
Talerus argenteus,
Ahenum cupreum,
Cantharus stanneus,
Malleus ferreus,
Scamnum ligneum,
Murus lapideus.

Caput II.

De rerum actionibus & passionibus.

Creatoris in honorem,
Faciunt omnes creaturæ suum officium.

Cælestium actiones.

Angeli celebrant eum,
Sollucet,
Luna splendet,
Stellæ micant,
Mane incipit dies,
Vesperi nox.

Elementorum.

Elementa alunt nos,
Ignis ardet,
Flamma flagrat,
Scintilla gliscit,
Tonitru tonat,
Ventus flat,
Pluvia pluit,
Nix ningit,
Aqua in plano fluit,
Ex vase manat,
Ex fonte salit,
E' puteo hauritur.

Plantarum.

Herba crescit,
Folium viret,
Flos floret,
Fructus maturescit,
Quem ut carpas,
Flecte ramum,
Sive sint pyra, sive pruna, sive cerasa, &c.
Nux continet nucleum,
Rosa olet bene,
Urtica urit.

Animalium.

Lapus jacet,
Arbor stat,
Animal se movet,
Avis volat,
Piscus natat,
Quadrupes graditur,
Serpens serpit,
Vermis repit,
Cervus currit,
Equus hinnit,
Bos mugit,
Agnus balat,
Porcus aut sus grunit,
Ursus murmurat,
Lupus ululat,
Canis latrat,
Bellua laniat,
Lepus fugit,
Vulpes mutat pilos,
Catus aut felix capit mures,
Gallina ponit ova,
Anser vescitur avena,
Vermes rodunt pingvia.
Pediculi mordent cutem.
Ut & pulices atque culices,
Formica est laboriosa,
Aranea artificiosa,
Apes pungut aculeo 
Quicquid vivit viget.

Hominis.

Nos agimus varia,
Corpore & animo,
caput repletur cerebro,
tegitur capillis,
Excepto vultu.
Nullum membrum frustra datum est.
Nam oculis cernimus.
Per nasum excernimus,
Frons habet rugas,
Aures audiunt,
Nares olfaciunt,
Lingua gustat quomodo res sapiant,
Dentibus mandimus,
Stomachus concoquit,
Intestina egerunt,
Hepar conficit sanquinem & dimittit per venas,
Cor palpitat,
Pulmo respirat,
Labia sunt circa os,
Barba ornat mentum,,
Foeminæ sunt imberbes.
Humeris bajulamus,
Brachius amplectimur,
Manibus laboramus,
Sinistra tenet, dextra peragit opus.
Palma palpamus,
Pugno percutimus,
Vola prehendimus,
Digitus constringimus,
Unguibus scabimus & scalpimus,
Sub pectore venter est,
Infra axillas latera,
Sub his costæ,
Tergum habet superne scapulas, inferne lumbos,
Natibus sedemus pedibus ambulamus.

Mentis.

Mens cogitat semper aliquid.
Etiam in somnio somniat,
Intellectus intelligit,
Ratio ratiocinatus,
Memoria meminit,
Et si quid oblita est, recordatur,
Voluntas vult bonum,
Declinat malum,
Sed sæpe fallitur,
Gaudet & tristatur,
Securuss curat nihil,
Tutus timet nihil,
Vegetus laborat,
Fessus quiescit,
Vigilia enim fatigat,
Sopor recreat,
Cum septem horas dormivisti,
Et evigilas, excita alios.

Morbidorum.

Jejunus appetit escas,
Satur fastidit,
Delicatus deligit,
Sanus bene valet,
Ægrotus ægrotat,
Cui doleţ is queritur,
Morbi sine dolore sunt periculosi,
Et plerunque lethales,
Febris redit per vices,
Apoplexia enecat cito,,
Scabies facit pruritum,,
Ulcus scatet tabo,,
Recens vulnus sanatur,
Quicquid putret, sordet,
Robustus potest multum ferre.
Tener parum sufferre,
Coecus non videt,
Surdus non audit,
Mutus non loquitur,
Claudus claudicat,
Tactu coret nemo, nisi paraliticus,
Mutilo deest aliquid.

Opificum.

Agricola arat,
In vere seminat,
In æstate metit,
In autumno vindemiat,
Hyeme triturat in horreo,
Hortulanus plantat hortum,
Molitor molit in mola frumentum,
Pistor pinsit panem e farina,
Pastor pascit gregem,
Secat foenum in prato,
Format e lacte caseos,
Lanio mactat pecudes,
Venator venatur feras;
Auceps capit volucres,
Piscator piscatur,
Coquus parat cibos,
Elixat in olla,
Assat in verubus,
Frigit in butyro,
Torret in craticulo,
Fercula condimus aromatibus,
Potum condimus in cella,
Ex uvis fit vinum,
Cerevisia promitur e dolio,
Auriga jungit equos,
Et ungit rotas,
Et proficiscitur subito; in coeno autem hæret,
Quum vehit onera curru aut traha,
Nauta navigat navi,
Nauclerus gubernat,
Remiges remigant,
Per fluvios vadamus,
Aututimur scaphis,
Aut sternimus pontes & ponticulos,
Viator it per semitam,
Et cavet ne erret,
Aut cadat in fovea,
Cedit retro, ubi porro nequit pergere,
Mercator tractat merces,
Metuit damnum,
quærit lucrum,
Moneta gestatur in crumena,
Queniam pecunia, quæ debemus, solvimus,
Emimus & vendimus caro aut vili,
Nummi sunt diversi, quisque sue valore,
Netrix net e lino,
Textor texit linteum telam,
Pannifex e lana pannos,
Sartor mensurat vestes,
Sutor suit calceos ex corio,
Pellio e pellibus pellicea,
Restio torquet restim,
Figulus fingit fidelias,
Scriniarius sua scrinia glutinat,
Faber cudit,
Lingnarius asciat securi & ædificat ædificium,
Ponit fundamentum, erigit parietes,
operit tecto,
Debile non est firmum,
Fulcitur fulcris,
Ut ne ruat.

Verba impersonalia.

Si tibi libet, licet,
Si te piget laboris, pudeat te,
Decet te pænitere peccati,
Adolescentum decet silentium,
Si te sessionis tædet, oportet spaciari.

Caput III.

De rerum circumstantiis.

Quis vocat me? Ego.
Tune es? Quis est igitur illic? Paulus.
Expectemus donec veniat. Bene.
Salve. Ago gratias,
Ut vales? Sic mediocriter,
Ubi fuisti? Unde rediis? Ex oppido,
Qua ivisti? Per porticum,
Quorsum vis? Domum.
Et que inde? Nusquam,
Quando in horto fuisti?
Heri, hodie, modo, nuper, dudum,
Quando me invises?
Mox, cras, perendie, aliquando,
Satis ne memoria lectionem? Sic satis,
Ego minime neutiqua,
Quæ est causa? Num es oblitus? Fere,
Cur non repetis?
Nunc mihi non vacat,
Quare? Missus sum in villam,
Profecto? Ibo una. Nequaquam,
Quam ob rem? Repetemus in itinere,
Id prasta; quam garrire,
Omnino; redibimusne mature?
Fortasse, sed vix. Eho dubitas?
Procul est, propera.
Ceu sutores? quid tuum?
Nostram ætatem decet agilitas,
Sic ajunt, imo sic est,
Ne clama. Atqui sumus soli,
Quomodo ludemus? Pila,
Quamdiu? Tetum diem,
Hui nimium est. Atqui sunt seriæ.

Præpositiones.

Pergamus rogo te,
Nunc tibi parvas voclas exponam,
Ad nos trahimus, a nobis trudimus,
Nobiscum ducimus; ante nos pellimus; pone nos raptamus,
Secundum flumen facile est natare,
Adversus illud impossibile,
Apud altare sacerdos habet penes se diaconum.
De temerario nota, quod intra ædes maneat,
Supra culmen candat,
Infra lumen repteţ
Fatere coram nobis, quid fecisti clam nobis?
Quia est palam,
Contra præceptum feci,
Erga præceptorum ingratus fui,
Quidam on sua facinora e domo profugus,
Juxta viam currens citra magnum constitit
Deinde ultra stagnum progressus,
Venis in desertum.
Obibat circa paladeş
Oberrabat inter nemora
Navigabat trans mare, usque ad extremas insolas.
Prope orbis terminos,
Extra patriam vagans,
Pro quo intercedunt,
Verum propter exemplum allorum non potest recipi.
Hem! quantum infortunum!
Felix prætalibus.
Qui conscientiam puram custodit.

Numeralia.

Scis numerare? utique.
Tenta igitur; quot sunt res?
Unus est codex Bibliorum,
Duo sunt Testamenta Vetus & Novum,
Tres personæ sanctæ Trinitatiş
Quatuor evangelistæ,
Quinque sensus,
Sex profesti dies,
Septem petitiones in Oratione Dominica,
Octo dies sunt septimana,
Tertria sunt novem,
Decem Præcepta Dei,
Undecim Apostoli dempto Juda,
Duodecim fidei articuli,
Triginta dies sunt mentis.

Caput IV.

De rebus in Schola

Scholasticus frequentat Scholam.
Quo artibus erudiatur,
Initium est a literis,
E syllabis voces componuntur,
E dictionibus fit sermo,
Ex libro legimus tacite,
Aut recitamus clare.
Involvimus eum membrana,
Et ponimus in pulpito,
Atramentum est in atramentario, in quo tingimus calamum.
Scribimus eo in charta in utraque pagina,
Si perperam delemus,
Et consignamus denuo recte vel in margine,
Doctor docet,
Discipulus discit, non omnia simul, sed per partes.
Præceptor præcipit facienda.
Rector regit Academiam,
Pædagogus advertit & urget.
Custos monet & consignat.
Magister instituit universos,singuli attendunt,
Ille emendat mendas,
Diligens profcit, negligens vapulat,
Etenim ferula est præsto,
Non verbberant baculo,
Sed cedunt virgis,
Absque venia ne exeas,
Post moram redeas,
Quod agere debes age,
Linea fit regula, circulus circino.
Grammaticus loquitur,
Dialecticus disputat,
Ver a falsis discernit,
Rhetor ornate loquitur,
Musicus cantat,
Poeta carmina fingit,
Pictor effigiem pingit,
Historicus res gestas narrat,
Physicus naturam ferutatur,
Medicus eam imitatur,
Ethicus tradit mores,
Qui studiosum dedecorant.
Verum de iis paulo infra.


Caput V
De rebus domi.

Pulsa fores, si clausæ sint,
Cum aperitur, transi ostium,
Et intra in atrium.
Clavis claudit seram, iterumque recludit,
Clavum fugit,
Pavimentum calcamus. 
Laquear nobis impendet,
Fenestræ sunt vitreæ,
Hypocaustum calefit,
Cameræ frigent,
In cistis et arcis abscondimus res,
In corbibus portamus,
Succus non servatur in sacco,
In cubiculo sunt lecti pulvinaribus strati, 
Cervical subdimus cervici,
Tegetibus nos integimus, cubantes supini vel proni,
Matula est pro urina, et secessus pro alvo levanda,
Excrementa foetent,
Thure suffimus,
Faciem lavamus quotidie,
In balneo sudamus,
Sudariis nos tergimus,
Tonsor tondet crines,
Pectit comam pectine,
Maculæ absterguntur spongia,
Quisquiliæ verruntur scopis,
Indusium et tunicam thoracem, foemoralia et tibialia induimus et exuimus,
Quoties opus est, pallium et togam amicimus,
Pilei et collaria, chirothecæ, sandalia sunt honestatis ergo,
Cingulo nos tingimus,
Ligulus astringimus,
Mappa sternimus mensam.
Ad jusculum et pulmentum est cochlear,
Edulia alia scinduntur cultro,
Muscas abige muscario,
Tolle patinas,
Infunde in poculum,
Et propina hospitibus,
Accende candelam,
Inde candelabro,
Emmunge emunctorio sed ut ne extinguas,
Vir et mulier sunt conjuges,
Viduius ducit interdum virginem,
Sponsus habet sponsam,
Post nuptias maritus maritam,
Puerpera peperit pulcrum
Hunc osculatur nutrix, fovetque in gremio,
Filius est heæres, filia accipit dotem,
Parentes educant sobolem,
Vitricus et noverca privignos,
Liberi sunt liberi,
Servi serviunt,
Ministri ministrat,
Famuli famulantur,
Ancillæ ancillantur
Patrus et amita sunt patris frater et soror; avunculus et matertera matris.
Avi habent nepotes,
Cognati affines.

Caput VI
De rebus in Urbe et Regione

Urbs munitur moeniis.
Nec non vallo et fossa,
Porta habet valvas,
Abhinc eunt plateæ,
In foro solent esse cisternæ,
Ædificia sunt publica aut privata,
Naquod uni non proprium est, est commune,
Cives et incolæ incolunt civitatem.
Rustici habitat in pago,
Vicini in eodem vico,
In curia congregatur Senatus,
Consul præcedit, senatores se quuntur.
Judex (Prætor) judicat lites,
Actor accusat sontem criminis,
Reus se excusat,
Testis jurat et testatur,
Lictor ligat,
Et ducit in carcarem,
Carnifex occidit et suspendit.
Tabellarius fert literas (epistolam) cera et sigillo obsignatas.
Nuncia nunciat ore tenus,
Templum est sacer locus
Caupona profanus,
Ædituus pulsat campanas,
Populus coit in ædes, exercet religionem.
In coetu canuntur, psalmi et hymni,
Dei verbum prædicatur,
Sacramenta administrantur,
Preces peraguntur,
Festa celebrantur festive,
Magistratus est necessarius.
Ut rex in regno regnet,
Dominus domino dominetur,
Qui imperant sint elementes,
Qui parent, obsequentes,
Herus probus probatur, sicut et fidus subditus,
Princeps est minor atque Dux,
Comes major quam Baro,
Nobilis, eques insignibus donatus,
Pax est prorsus optanda,
Bellum est perniciosum,
Nisicum hostis arcendus est.
Milites merent stipdendia,
Cum præliantur et pugnant,
Tubæ clangunt, tympanæ sonant,
Ex arcubus faciunt sagittas,
Gladiis dimicant.
Armis se defendunt,
Tormentis arces expugnant.
Revertuntur cum victoria.

Caput VII.
De Virtutibus

Virtutes sectare.
Vita vitia, quæ lex vetat.
Patrans flagitia, est scelestus (nequam).
Ut prudens sis, prospice finem,
Aspice media,
Attende occasioni,
Occipe nil temere,
Delibera diu,
Festina lente,
Rumori ne crede,
Arcanum ne vulga,
Quod ignorus, ne affirma, aut nega,
Interroga potius,
Esto temperans,
Cum esuris, ede,
Cum sitis, bibe,
Helluones vorant et potant,
Prandium et coena tibi sufficient,
Jentaculum et merendam ne cura.
Jejunare aliquando expedit.
Sobrius non est ebrius,
Esto castus,
Gere te pudice,
Esto modestus, non procax,
Taciturnus, non loquax.
Vos juvenes, colite senes,
Manifesta narra.
Secreta susurra.
Occulta cela.
Quum quis loquitur, tace,
Quum tibi quid dicit, ausculta.
Quum quid jubet, obtempera,
Noli te jactare,
Neque sis arrogans aut superbus,
Bona fama est ingens gloria,
Hanc amare est fas,
spernere nefas.
Omnibus esto comis nemini blandus,
Adulator est odiosus,
Licet interdum focari, sed urbane.
Ridere, sed non cachinnari.
Vexamus joco,
Taxamus serio.
Frugalis contentus est paucis,
Avarus est parcus, liberalis largus.
Dives fatuus fidit Deo in copia.
Diffidit in inopia,
Justus appetit nihil alieni,
Furari est turpe,
Quod quis petit, mutuo da,
Quod mutuo accepisti, redde,
Quod promisisti, præsta,
Quum eges, ne pigeat poscere.
Quum datur, ne pudeat sumere,
Quum impestrasti, age gratias,
Fur pendat furtum aut pendeat in patibulo.
Pæna sane dignus est,
Donum gratis datur,
Præmium pro officio,
Merces pro merito,
Pusillanimus non est fortis,
In prosperis effertur,
In adversis trepidat,
Tu esto ad operas alacris,
Otia linque ignavis,
Si quid vis conari, debes prius contari:
Et tunc rem aggredi,
Nec amplius conctari,
Fortuna est inconstans,
Adfert miseros casus,
Quos patiens patitur,
Etiamsi gemat, fleat, ploret,
Cohibe iram,
Delinquenti parce,
Deprecanti ignosce
Lesit te quis? condona ei culpam,
Offendisti tu aliquem? paca et placa illum,
Inqurias tolerare satius est, quam ulcisci,
Malignus maledicit,
Stolidus minatur,
Superioribus esto obediens,
Æqualibus officiosus,
Inferioribus affabilis,
Et cris omnibus amabilis,
Quicunque humanus est obvios salutat.
Salutantes resalutat,
Interrogantibus respondet,
Petentibus porrigit,
Egenis opitulatur,
Ignaros informat,
Consilii indigis consulit,
Invidet memini,
Favet omnibus,
Verax studet veritati,
Mendax mentitur
Amicus diligit,
Inimicus odit,
Dolosus decipit,
Sincerus non fallit,
Socius juvat,
Sodalis colludit,
Comes comitatur.

Conclusio.

Multane supersunt?
Pauca puto,
Ecce ultimus titulus 
Nam hoc vestibulam est tantum exordium,
Quod non prolixum esse convenit.
Venimus ergo ad clausulam,
Vita transit velut umbra.
Quicquid natum est moritur;
Omnia sunt vana.
O peccator! mors te devorabit,
Tandem ibis in sepulchrum,
Eluce in tenebras,
Tu proinde quisquis es,
Formida infernum,
Desidera coelum,
Peccare noli, ne pereas,
Hic subsistimus, nec addimus magus,
Acquiesce lector,
Reliqua reperies ordine,
Ianuam ingressus, ora ita.
Miserere nostri,
Benigne Salvator,
JESU CHRISTE.
Da scientiam,
Da pietatem,
Da beatitudinem,
Benedicte in secula seculorum.
AMEN.
\end{document}
